# -*- mode: mandoku-view; -*-
#+TITLE: 御定資治通鑑綱目三編
#+DATE: 2015-08-24 22:25:49.530667
#+PROPERTY: ID KR2b0038
#+PROPERTY: BASEEDITION WYG    
#+PROPERTY: JUAN 上諭[乾隆四十年五月十五日]
<pb:KR2b0038_WYG_001-1a>¶
　　乾隆四十年五月十五日内閣奉¶
上諭前曽命倣朱子通鑑綱目軆例纂為明紀綱目刋¶
　行已久兹披閲葉向髙集見其論福藩田土疏所叙¶
　向日㫖意云養贍地土原給四萬頃卿等屢奏地土¶
　難以凑處王亦見辭今减去二萬頃云云則福王當¶
　日所得之田僅二萬頃今綱目載福王常洵之國條¶
　云賜莊田四萬頃中州腴土不足取山東湖廣田益¶
　之與向髙有不合又所載青海朶顔等人名對音沿¶
<pb:KR2b0038_WYG_001-1b>¶
　用鄙字與今所定同文韵統音字及改正遼金元國¶
　語解未為畫一是張廷玉等原辦綱目惟務書法謹嚴¶
　而未暇考核精當尚不足以昭傳信著交軍機大臣¶
　即于方畧舘將原書改纂以次進呈候朕親閲鑒定其¶
　原書著查繳欽此¶
#+PROPERTY: JUAN 上諭[乾隆四十年五月十八日]
<pb:KR2b0038_WYG_001-2a>¶
　　乾隆四十年五月十八日内閣奉¶
上諭昨因明紀綱目考核未為精當命軍機大臣將原¶
　書另行改輯候朕鑒定因思綱目三編雖亦曽經披¶
　覽但從前所進呈之書朕鑒閲尚不及近時之詳審¶
　若通鑑輯覽一書其中軆例書法皆朕親加折衷一¶
　本大公至正為可法則此次改編綱目自當倣照辦¶
　理又明史内於元時人地名對音訛舛譯字鄙俚尚¶
　沿舊時陋習如啚作為兔之類既於字義無當而垂¶
<pb:KR2b0038_WYG_001-2b>¶
　之史冊殊不雅馴今遼金元史已命軍機大臣改正¶
　另刋明史乃本朝撰定之書豈轉可聼其訛謬現在¶
　改辦明紀綱目著將明史一併查改以昭傳信朕非¶
　于此等音譯字面有所偏袒盖各國語音不同本難¶
　意存牽合即如滿洲蒙古文譯為漢文此音彼字兩¶
　不相涉乃見小無識之徒欲以音義之優劣强為分¶
　别軒輊實不值一噱朕毎見法司爰書有以犯名書¶
　作惡劣字者輒令改寫而前此書回部者每加犬作¶
<pb:KR2b0038_WYG_001-3a>¶
　&KR0624;亦令將犬旁削去誠以此等無闗褒貶而適形鄙¶
　俚實無足取况當海㝢同文之世又豈可不務為公¶
　溥乎將此通諭知之所有原頒明史及綱目三編俟¶
　改正時並著查繳欽此¶
