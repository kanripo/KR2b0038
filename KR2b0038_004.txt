# -*- mode: mandoku-view; -*-
#+TITLE: 御定資治通鑑綱目三編
#+DATE: 2015-08-24 22:25:49.572323
#+PROPERTY: ID KR2b0038
#+PROPERTY: BASEEDITION WYG    
#+PROPERTY: JUAN 提要
<pb:KR2b0038_WYG_004-1a>¶
欽定四庫全書　　　　　史部二¶
御定資治通鑑綱目三編　　編年類¶
　　提要¶
　　　　(臣/)等謹案¶
　　御定資治通鑑綱目三編四十卷乾隆四十年奉¶
　　勅撰初大學士張廷玉等奉¶
　　勅採明一代事迹撰通鑑綱目三編以續朱子商¶
　　　　輅之書然廷玉等惟以筆削褒貶求書法之¶
<pb:KR2b0038_WYG_004-1b>¶
　　　　謹嚴於事迹多所挂漏又邊外諸部於人名¶
　　　　地名多沿襲舊聞無所考正尤不免於舛訛¶
　　　　夫朱子剏例之初原以綱仿春秋目仿左傳¶
　　　　春秋大義數十炳若日星然不詳核左傳之¶
　　　　事迹於聖人予奪之㫖尚終不可明况史籍¶
　　　　編年僅標梗概於大書而不具始末於細注¶
　　　　其是非得失又何自而知即¶
　　聖諭所指福藩田土一條其他條之疎漏可以例¶
<pb:KR2b0038_WYG_004-2a>¶
　　　　推至譯語惟取對音原無意義而宋人妄生¶
　　　　穿鑿乖謬不經如趙元昊自稱兀卒即烏珠¶
　　　　之轉音而宋人訛為吾祖遂以為元昊見侮¶
　　　　又如蕭鷓巴亦非漢名而宋人以對曽純甫¶
　　　　借鶉脯之音以為惡謔沿及明代此習未除¶
　　　　如¶
　　聖諭所指朶顔青海諸人名書圗為兎之類亦往¶
　　　　往而有鄙倍荒唐尤不可不亟為釐正是編¶
<pb:KR2b0038_WYG_004-2b>¶
　　　　仰稟¶
　　睿裁於大書體例皆遵¶
　　御批通鑑輯覽而細注則詳核史傳補遺糾謬使¶
　　　　端委秩然復各附發明以闡衮鉞之義各増¶
　　　　質實以資考證之功而譯語之誕妄者亦皆¶
　　　　遵¶
　　欽定遼金元國語觧一一改正以傳信訂訛較張¶
　　　　廷玉等初編之本實倍為精宻¶
<pb:KR2b0038_WYG_004-3a>¶
　　聖人制事以至善為期義有未安不以已成之局¶
　　　　而憚於改作此亦可仰窺萬一矣乾隆五十¶
　　　　年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸費墀¶
